poribus hominum attentionem excitarunt: Omnia ta-
men quae a vetustis scriptoribus de iis accepimus,
adeo manca saepe inter se pugnantia, et fabulis re·
ferta sunt, ut poesipotius quam naturae scientiis ma-
teriam aptam praebeant. Recentioribus temporibus
semoto fabularum cumulo, animalium horum formae,
affinitates, vitae ratic, utilitates, et noxave studio-
sius, indagatae sunt. Quae de his apud probatos
auctores quos suis locis nominavi reperire potui, quae-
ve propria experientia didici, pro tenuitate virium
digesta, in unum contuli, eorum imprimis ratione ha-
bita, quae ad patriam nostram pertinent. Anatomiam
et physiologiam silentio praeterire non potui, pro-
pterea, quod zoologia recentior anatomia quam post
WILLISIUM comparatam vocant, praecipue nititur. ln
hac tamen dissertationis parte pro rei magnitudine
brevissimus esse debui, majorem enim prolixitatem an-
gustia temporiS‚ ct limites opusculo praefixi vetuerunt.

In enumerat-ione e't descriptione spccierum indi-
genarum propriorum itinerum per diversas Hungariae
partes saepe susceptorum usum feci. His accesserunt
ea, quae Cell. viri C. Profess. REISINGER C. Custos
SADLER et D. Pharmacop. LANG singulari humanitate,
et benevolentia mecum communicarunt. Viris his de
scientiis naturalibus optime meritis, publicas gratias
persolvere officii mei esse duxi.

Reliquum est ut mendorum lucubrationis meae
probe conscius, benevoli lectoris veniam implorem,
quam non facile ab ullo denegatum iri spero, qui
secum reputaverit scriptum academicum, primitias li-
terarum offerens, in tactam hucusque quantum scio
historia enaturalis patriae nostrae partem pertractare.

m

